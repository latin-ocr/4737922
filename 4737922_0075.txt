CAPUT QUARTUM.

De charactere ligato dicturus quod iam supra monui
idem hic praemittendum duco errores et peccata orta ex
scriptura unciali omnia se insinuasse in minusculam 3 ubi
deinde ab imperitissimo quoque variis modis explicata et
correcta scilicet pro levibus vulneribus morbi exstiterunt
vixdum sanabiles. Late grassata est infelix ista mutandi
temeritas quae de singulorum vocabulorum et sententia-
rum pondere parum sollicita omnia paullo impeditiora
impia manu resecabat, lacunas suis ineptiis λίαν δεινῶς
supplebat. Sed haec alias, nunc de literarum figuris.
Plurima autem vitia in scriptura minuscula nascuntur ex
compendiis et siglis sive neglectis sive perperam intel·
lectis; haec suo loco ordine tract-abo. At praeterea alia
nonnulla animadvertenda sunt quibus ansam dederunt
literarum ductus et nexus. Quamquam lectorum potius

quam codicum haec sunt errata. Quicunque artem pa·
laeographicam doctus ab idoneo praeceptore aliquot libros
cum cura excusserit horum bonam partem non videbit;

