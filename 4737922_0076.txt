60

inexercitati hominis vero non est legere quod scriptum
est. Operae pretium est insigniora quaedam indicare
quae tamquam scopuli in legendo vitanda sunt.

Literae α, praesertim in finibus verborum, saepe hamu-
lus adhaeret qui primo obtutu ab unoquoque habebitur
pro t vel υ. Inde saepe nominativi, dativi singularis,
nominativi pluralis numeri cum magno sententiae detri-
mento permutantur ut τοιαῦται et τοιαῦτα, ἴσαι et ὅσα
etc. Verum etiam in mediis vocibus eave hanc caudam
prolixam: sunt codices in quibus πᾶς et παῖς vel inten-
tissima acie vix distinguas,

Compluribus editoribus tamen haec observatio fraudi
fuit cum semel admoniti ubique α suspicarentur, etiam
ubi verum erat αι. Luculentum exemplum habet Bastius
(p. 884) cuius Commentatio Palaeographica Gregorio Co·
rinthio adiecta ante hos sexaginta annos ultimum edita
paucis iuniorum philologorum in manibus est. Verbum
Αἷγιοέζειν (cf. Suid. in voce) in nescio quo lexico rhe-
torico ita explicatur: σὺ δ’ αἰγιαὲζεις ἐνθαδὶ καθήμενος
ἀντὶ τοῦ περιάγων λαλεῖς. Recte ille: ἀντὶ τοῦ περὶ
αἰγῶν λαλεῖς.

Eadem de causa commutarunt α et αυ. Perite Reis-
kius restituit locum Libanii: (Vol. IV, p. 859, 26) καὶ
πολλὰ ἂν εἴη λέγειν ἃ τοῖς (Cod. αὐτοῖς) ἀποροῦσι
φίλων συνέζευκται χαλεπά. Confirmant hanc emenda-
tionem licet confirmationis non indigam meliores codices
Parisienses teste Bastio.

Plane eiusdem praestantiae est coniectura H. Stephani
in Plat. Phaed. ad fin.: οὐδένα ὅντινα οὐ κατέκλασεν.
Ceteri κατέκλαυσεν.

