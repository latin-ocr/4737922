26

Id ipsum tamen paucis contingit. Valet etiamnunc de
multis editionibus inutili discrepantium scripturarum far-
ragine „instructis” quod verissime pronuntiavit Dorvil-
lius: (in Charit. p. 683) ''In primis editionibus haec
omnia fuisse retenta haud improbandum, etiam antiqui
alicuius orthographiam codicis animadverti utilitatem ha-
buerit, ut saeculi morem scribendi et inde fontes erro-
rum cognoscere addiscamus, at tam futilis et quae num-
quam doctis scriptoribus probata sit et unis ignaris
librariis debeatur lectio, cur propagetur”? Optima ob-
servatio et summo viro digna; quo magis mirandum est
tralaticiam codicum auctoritatem ipsi Dorvillio interdum
tam egregie imposuisse 1). Qui, ut hoc utar, pag. 695
non criticos tantum sed ipsam sanam criticam prae vul·
gata lectione spernere mihi videtur ubi multo ambitiosius
quam efficacius defendit libri MS. unici καινὴν istam
ζηλοτυπίαν contra κενὴν ζηλοτυπίαν charitonis. Atque
plura proferre possem eiusdem farinae si tam utile quam
facile esset. Sed nihil opus est virorum doctorum errores
de industria exponere; ita statuamus: vocalium et diph-
thongorum orthographiam nostri ubique esse arbitrii; sic
demum quid quoque loco verum sit quid falsum vel in-
vitis membranis apud omnes harum rerum iudices liquido
constabit. Iam quod contendo idoneis exemplis demon-
strare conabor.

¹) παραιΣεῖγμκτ-ος ἕνεκα inspiciendum quod narrat de pullariis
quibusdam in castris Persicis (p. 588) ubi cf. Cob. de Arte Interpr.

p. 74 seq.

